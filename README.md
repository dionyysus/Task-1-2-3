# INTERNSHIP

---TASK 1---

TC Kimlik Numaranızdaki rakamların toplamını veren bir kodlama yapınız.

Örnek:
TC Kimlik = 12345678901
Toplam = 1+2+3+4+5+6+7+8+9+0+1 = 46


Açıklamalar:
Kodlamayı yaparken en iyi hakim olduğunuz dili kullanınız.
Kodlama dilinin seçimi size aittir.
Kodlarınızı ilgili dosya formatında veya txt olarak kaydedip e-posta ile gönderebilirsiniz.
Kodlamayı yaparken aşağıdaki yöntemlerden birini veya daha fazlasını kullanabilirsiniz.
-Rakamları tek tek yazıp doğrudan toplama sonucunu ekrana yazdırabilirsiniz.
-Rakamları ayrı ayrı değişkenlere tanımlayıp, değişkenleri toplama işlemine sokabilir ve sonucu ekrana yazdırabilirsiniz.
-Rakamları bir dizi(array)/liste(list) içine alıp, bir döngü yardımı ile toplama işlemininin sonucunu ekrana yazdırabilirsiniz.
-Rakamları bir metin(string) ifadeden ayrıştırarak ve her bir metin(string) ifadeyi rakama(integer) dönüştürerek(parse) dizi(array)/liste(list) oluşturabilir ve bir döngü yardımı ile toplama işleminin sonucunu ekrana yazdırabilirsiniz.

Not:
Kullandığınız yöntem sayısının fazla olması önemlidir.
Yukarıdaki yöntemlere ilave aklınıza gelen yöntem varsa kullanabilirsiniz.

---TASK 2---

Bir sosyal medya uygulaması geliştireceğimizi düşünün. Örnek olarak Facebook gibi düşünelim.
-Profil oluşturma
-Arkadaş ekleme
-Mesajlaşma
-Gönderi oluşturma
-Gönderi beğenme, yorum yapma, paylaşım

Hem IOS hem de Android için mobil uygulama geliştirileceğini düşünelim.
Ayrıca Web versiyonu ve yönetim paneli olacağını da düşünelim.
-Böyle bir projeyi geliştirirken hangi programlama dillerini tercih edersiniz?
-Hangi geliştirme ortamında (IDE) geliştirmeyi tercih edersiniz?
-Hangi veritabanı yapısını kullanırsınız?
-Proje yöneticisi olsanız kaç kişi ile çalışırsınız ve nasıl görevlendirme yaparsınız?
-Bir ekiple birlikte projeyi yapıyor olsanız, sizce ne kadar sürede biter?

---TASK 3---

Bu task bir oyun fikri üretmek için hazırlandı.
Mobil kullanıcıları hedef alan ve app marketlerden "ücretsiz" indirilebilecek bir oyun yapılacağını düşünelim.
Oyunda temel olarak aşağıdaki özelliklerin olacağını varsayalım:
-Tekli oyun, rastgele rakip ve arkadaşla oyun modları
-Hesap oluşturma (bir nick ile)
-Arkadaş ekleme
-Arkadaşa oyun daveti
-Oyun içi mesajlaşma

Öncelikle oyuncuların her oyunda puan toplayacağını ve arkadaşları ile oynadığı oyunlarda skor tablosunda yer alacaklarını hayal edelim.
Kullanımı basit yani kullanıcı dostu bir oyun olmalı.
Yüksek boyutlu bir oyun olmamalı, küçük bir oyun olmalı.
Zeka oyunu olabilir veya mevcut bir oyunun dijitalleşmiş hali olabilir.
Daha önce oynadığınız bir oyunun geliştirilmiş bir versiyonu olabilir.

Sizden ricam bir oyun fikri geliştirmeniz.
Oyun fikrini geliştirirken yukarıda yazılı temel özelliklerin var olacağını düşünelim.
Oyun fikriniz için bir oyun senaryosu yazmaya çalışınız.
Oyunda puanlama sistemi nasıl olacak?
Oyun için satın alma olacaksa ne satılacak?
Oyunun kazanç yöntemi ne olacak? (reklamdan kazanç, ödüllü reklamlar, uygulama içi satın alma vb.)
Oyunun geliştirilmesi esnasında hangi kodlama dillerine başvurursunuz?
Kaç kişilik ekip ile ne kadar sürede tamamlanır?
Kuracağınız ekipte sizin rolünüz ne olur?
